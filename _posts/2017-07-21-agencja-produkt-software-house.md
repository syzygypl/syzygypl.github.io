---
layout: post
title:  Agencja vs Produkt vs Software House
date:   2017-07-21 14:37:04 +0200
category: about-us
---

[Pisałem kiedyś][ogloszenie-o-prace], że jedną z kluczowych informacji w ogłoszeniu o pracę powinien 
być profil firmy. Zrozumiałym jest, że inaczej pracuje się dla banku, a inaczej dla startupu. Z mojego
punktu widzenia najważniejszy jest podział na trzy kategorie:

 * Agencja
 * Produkt (zarówno startupy jak i firmy ugruntowane już na rynku)
 * Software house

Syzygy trafia do tej pierwszej grupy, ale zdecydowanie się tam wyróżnia. Poniżej kilka elementów, które
prawdopodobnie nie pasują do opisu standardowej agencji reklamowej.

## Digital Production Agency

Przede wszystkim nie jesteśmy tradycyjną agencją, specjalizujemy się w trzech rzeczach:

 * Strategii
 * Experience desing 
 * Development
 
Płyną z tego trzy podstawowe wartości:

 * Prowadzimy i rozumiemy Klienta jak **agencja reklamowa**
 * Projektujemy jak **studio UI/UX** 
 * Produkujemy jak **software house**
 
Dzięki temu możemy odpowiadać za całość projektu, unikając problemów na styku różnych kompetencji. Pracujemy jako
jeden zespół, znamy się i na przestrzeni lat nauczyliśmy się lepiej współpracować.

 
## Unikamy „agencyjnego” podejścia do technologii

U nas nie tylko ludzie w IT rozumieją jak powinno się budować zespół programistów. Pozwala nam to przykladać
dużą wagę do tego w jaki sposób realizujemy projekty, na jakie rzeczy zwracamy uwagę na codzień, których rzeczy
nie ignorujemy. Powszechna opinia o agencjach to m.in:

 * **Krótkie deadline’y i niejasne wymagania**. My rozumiemy, że co nagle to po diable, a żeby dostarczać rozwiązania
 wysokiej jakości, nie można ciąć czasu i kosztów. Takie styl pracy proponujemy Klientom. Oczywiście nie unikniemy,
 ani nawet nie chcemy unikać, zmieniających się wymagań. Dobrze czujemy się w atmosferze, gdzie wymagane jest od nas
 rozwiązywanie problemów pod presją czasu. Jest wyższy stres, mniej komfortu, ale za to większa satysfakcja po tym
 jak na bieżąco widzimy efekty swojej pracy.
 
 * **Praca po godzinach**. Bardzo często na rekrutacjach pada pytanie o nadgodziny u nas. Troszkę tak, jakby były 
 wręcz oczekiwane. Prawdopodobnie w wielu miejscach uważa się je za zło konieczne, wynik pracy z Klientem. My szanujemy
 siebie nawzajem i nasz czas prywatny, więc nadgodziny w praktyce u nas nie występują poza sporadycznymi przypadkami.
 Wymaga to oczywiście lepszej pracy podczas zarządzania projektami. 
 
 * **Kiepski stack technologiczny**. Po co zmieniać coś, co działa, powiedziała pewnie jakaś agencja w 2011 roku 
 i od tej pory proponuje Klientom rozwiązania oparte o Wordpressa. My od samego początku wybraliśmy to, co dla nas jest
 komfortowe i nie zamyka nas na jedno rozwiązanie (hint: Symfony, React i Angular). Naszym obecnym problemem jest raczej 
 to, że za często aktualizujemy stack, niż tkwienie w rozwiązaniach sprzed lat. ;)

 * **Dług technologiczny**. Dla nas dobry kod jest częścią skucesu Klienta, sposobem na dostarczenie niezawodnego produktu,
 którego utrzymanie przez najbliższe miesiące nie będzie pochłaniało rozsnących wykładniczo kosztów. Klient nie musi
 tego rozumieć, a my nie musimy go do tego przekonywać — i tak to zrobimy z korzyścią zarówno dla niego (niższe koszty
 utrzymania i ogólnie zwinniejszy rozwój) jak i dla nas (zdecydowanie większa satysfakcja z codziennej pracy).
 

## Prosta recepta na to wszystko — ludzie    

Budujemy zespół złożony z ludzi, którzy wierzą w te same wartości co my. Nie musimy ich przekonywać, że chodzenie na
skróty podczas programowania wraca aby się zemścić w najgorszym momencie. Programiści, którzy dołączają do zespołu nie
tylko chcą pracować w taki sposób jak my, ale przede wszystkim mają własną inicjatywę, żeby rozwijać i ciągle ulepszać
team w tym kierunku. 

 [ogloszenie-o-prace]: https://lebkowski.name/ogloszenie-o-prace/#napisz-co-robicie
